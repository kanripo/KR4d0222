# -*- mode: mandoku-view; -*-
#+TITLE: 竹洲集
#+DATE: 2015-08-24 23:59:33.945239
#+PROPERTY: ID KR4d0222
#+PROPERTY: BASEEDITION WYG    
#+PROPERTY: JUAN 卷五
<pb:KR4d0222_WYG_005-1a>¶
欽定四庫全書¶
　竹洲集巻五　　　　　　　宋　吳儆　撰¶
　　唘¶
　　　賀汪直閣知九江唘¶
榮膺新命寵借舊勛上流冠蓋之衝外分於憂寄東壁¶
圖書之府内列於清班用卜眷知實階嚴近伏惟某官¶
文章發於賢業忠義結於主知五馬渡江嘗感㑹風雲¶
之際四蛇入宇乃流落江湖之間茂隆資望之崇進被¶
<pb:KR4d0222_WYG_005-1b>¶
褒陞之寵㑹逺分於符竹爰入覲於宸旒久不見賈生¶
已躋榮於前席復以為馮翊蓋將試之治民用陞延閤¶
之華增重専城之貴惟險阻艱難備嘗之久而溫良恭¶
儉讓以得之某久托餘輝彌增善頌大丈夫官至刺史¶
亦足榮矣方欣千騎之迎卿儒者宜謀廟堂反在此邪¶
即聽三公之入¶
　　　代賀張魏公除樞宻使督軍唘¶
光膺策命進長樞臣兼太公九伯之征督安石諸軍之¶
<pb:KR4d0222_WYG_005-2a>¶
事士氣百倍輿論一新某官命世奇才應期碩輔盡護¶
諸将威名素震於華夷再造皇家勛烈獨髙於今古屬¶
太上兼南北之愛而宗臣更内外之除二紀山林益係¶
四方之望同時將相獨遺一老之尊蓋天心有悔禍之¶
期留人傑為興王之用果亟還於湖海遂専付於江淮¶
人心恃為長城國勢重於大呂將成功於不世復出命¶
於非常㑹羣后以徂征當無待七旬之格至太原而薄¶
伐期立成六月之功某頃守留司深虞邊𤨏頗豐府庫¶
<pb:KR4d0222_WYG_005-2b>¶
以備師徒逮兹幕府之開乃在海隅之逺莫預功名之¶
㑹徒深傾屬之私羽&KR0702;交馳籌惟良勩願謹饔飱之節¶
永孚家國之休¶
　　　上明州僉判許狀元唘¶
起徒歩之諸生甫驅馳於黄綬受約束於下執幸托附¶
於青雲夫何幺麽之蹤有此遭逢之幸輙憑尺牘祇布¶
寸心某官學問窮六經之源文章發千古之秘日昱乎¶
晝雖奴𨽻亦知其明嶽峻於天固丘陵不得而學果復¶
<pb:KR4d0222_WYG_005-3a>¶
世科之舊允符時論之公雖子儀専再造之功容有齊¶
名之將然管仲受下卿之禮不妨一正之功固宜立致¶
於要津况已結知於當宁韓愈佐董公之府姑借重於¶
幕中賈生深宣室之思即對揚於夜半某(下同職官/)退¶
而省其私何以善其後幸晩生之末學親當代之偉人¶
雖小巫之於大巫固已望風而伏然後覺之於先覺寕¶
無附翼之誠¶
　　　謝李鹽使舉治狀唘¶
<pb:KR4d0222_WYG_005-3b>¶
居官無狀方遭誣謗之深當路誤知反有薦揚之寵人¶
非木石恩重丘山伏念某家故甚微才惟至陋學焉不¶
適當世之用文止於應有司之求老歳月於虀鹽迨逾¶
十載疲精神於綴緝亦既半生頃辭獨冷之除蓋為號¶
寒之廹以書生狷介之習當前人廢弛之餘巧吏舞文¶
豪族犯法獨奮一已之見横當百敝之衝雖職守之粗¶
脩而怨仇之深嫉(云云/)今則獄訟稍希財賦粗足市井¶
以通商賈之有無者粗備衢道以便舟車之徃來者粗¶
<pb:KR4d0222_WYG_005-4a>¶
修官舍以待使客者粗安學校以養士子者粗飾故譽¶
而舉之者或有之矣然誣而謗之者抑又甚焉方造作¶
於語言以震駭於聞聽雖慈母之於孝子尚疑三至之¶
言豈蟠木之無先容而為萬乗之噐忽被褒嘉之及莫¶
知僥倖之因憐某田野之起家故許以近民之平易憐¶
某簠簋之粗飾故嘉其述職之廉勤至讀誨章有少助¶
孤立之語更加延譽致一時列薦之榮不惟沉痛之獲¶
伸且喜公道之終在殊恩難報危涕自零兹蓋伏遇某¶
<pb:KR4d0222_WYG_005-4b>¶
官直節聳於朝端廣問施於天下揚清激濁辯是與非¶
使强健之吏獲全而告訐之風稍息豈獨塵冗下吏之¶
為幸實衣冠善類之焉依某敢不祇服名言益堅素志¶
敢容心於明陟以上累薦士之公誓全節於始終是為¶
報知已之賜¶
　　　賀范至能自廣帥鎮蜀唘¶
光膺宸綍肅鎮坤維伏惟慶慰某官以經天緯地之文¶
輔開物成務之略奇偉挺特人固不可及者艱難險阻¶
<pb:KR4d0222_WYG_005-5a>¶
天盖有以相之用能雍容於進退之間而勤勞于中外¶
之務入為從官出為牧守視香山之有何羡焉北踰無¶
棣南踰穆陵雖錫履之征不至此而况徳威之所震叠¶
戎索之所懐柔龍媒徕西極之良銅柱謹伏波之約既¶
勛名之益著且嵗序之屢更宅南交秩南訛可謂逺也¶
已矣既得隴復得蜀安能久居此乎衮衣其歸天子有¶
詔某(云云/)猥縁罪戾之餘宜置蠻荒之表故雖逺戍敢¶
嘆遐遺荆州踰望於登樓嚴道忽聞於叱馭南飛遶樹¶
<pb:KR4d0222_WYG_005-5b>¶
不勝三匝之悲中流失船更頼一壺之賜¶
　　　上憲使唘¶
某官徳懋老成氣&KR0509;剛大凡開物成務之實用皆正心¶
誠意之餘功肆能雍容於進退之間而勤勞于中外之¶
寄郎闈入直増列宿之光輝使節更持峻外臺之風采¶
有來命世之傑以徯熈天之功徒以交廣要衝朝廷最¶
逺民之寃抑或不上達獄之枝蔓或至繁興官吏恃逺¶
而或媮文法循習而或玩疇咨眀允用付平反資經術¶
<pb:KR4d0222_WYG_005-6a>¶
之决疑以徳威而肅下惟召伯教眀于南國必也使無¶
訟乎然望之意在于本朝安能久居此也¶
　¶
　¶
　¶
　¶
　¶
　¶
<pb:KR4d0222_WYG_005-6b>¶
　¶
　¶
　¶
　¶
　¶
　¶
　¶
　竹洲集巻五¶
