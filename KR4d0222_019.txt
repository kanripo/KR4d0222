# -*- mode: mandoku-view; -*-
#+TITLE: 竹洲集
#+DATE: 2015-08-24 23:59:34.174817
#+PROPERTY: ID KR4d0222
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0222_WYG_019-1a>¶
欽定四庫全書¶
　竹洲集巻十九　　　　　　宋　吳儆　撰¶
　　絶句¶
　　　番陽道中¶
畵楯朱甍綠靄中華顛翠岫倚輕風行人腸斷古鳥處¶
猶在雲山東復東¶
　　　寓郡城客舍熱不可寐與程彦舉坐語逹旦¶
淡月微雲對倚樓無聲河漢自西流髙城忽起梅花弄¶
<pb:KR4d0222_WYG_019-1b>¶
散作晴空萬里秋¶
　　　壬午二月桃方盛開雪積其上光輝紅潤不可¶
　　　形状以二詩紀之¶
夭桃先已醉春風青女猶爭造化功應與騷人嫌太赤¶
故将鉛粉注深紅¶
粲粲乘鸞萬玉妃肯将紅豔鬬光輝只應侍宴瑶池罷¶
猶帯天邉醉色歸¶
　　　偶成¶
<pb:KR4d0222_WYG_019-2a>¶
晩来一雨破炎蒸蕉葉葵花照眼明稍與燈花尋舊約¶
却嫌庭樹作秋聲¶
　　　趙同叔開軒植竹以自娯樂諸公雖為賦詩而¶
　　　未嘗有見之者某不日北歸同叔亦為楚令尹¶
　　　矣詩以餽之¶
手種琅玕翠竹行幽窻一見自心凉君家有此揚州鶴¶
倦客無由對一觴¶
夜来新月已如霜倚玉縈風别是香說與東君湏早計¶
<pb:KR4d0222_WYG_019-2b>¶
扁舟早晩下瀟湘¶
　　　寓壺源僧舍三絶¶
風簷淅淅褪新青書展殘燈翳復明讀罷離騷還獨坐¶
此時此夜若為情¶
悶来掩巻已三更風露涓涓月滿庭閒撲流螢衝暗樹¶
危梢㸃㸃堕寒星¶
歸来閉户還髙枕窻隙微通月影斜風急忽驚烏鵲起¶
空堦蔌蔌堕松花¶
<pb:KR4d0222_WYG_019-3a>¶
　　　簟送人詩代簡二首¶
一幅氷紈織翠筠風㴠秋水碧鱗鱗北窻髙卧正須此¶
捲似閑曹吏隠人¶
幽窻相對小匡牀藍淺紗輕水麝香退食歸来髙枕處¶
滿林風雨夢瀟湘¶
　　　題月巖¶
題詩山寺不勝多人力爭如造化何安得短(闕/)巖下瀬¶
長看清影照寒波¶
<pb:KR4d0222_WYG_019-3b>¶
　　　答范石湖牡丹詩(范詩有風日等閒猶不到/外邉蜂蝶莫紛紛之句)¶
滿城桃李已塵埃麗日稠紅次第開竹裏柴扉掩春晝¶
坐看蜂蝶去還来¶
　　　以烏紗巾餉客¶
落托烏紗墊角巾已将清泚滌京塵請君便漉淵明酒¶
醉後從他雪滿簮¶
　　　題劉氏幽香亭(壬寅十一月下潮立/)¶
雪後園林無限好松間風月有餘清見他桃李動歸興¶
<pb:KR4d0222_WYG_019-4a>¶
想見梅花不勝情¶
　　　和張幹三公亭(此亭廢已久但有舊趾存/)¶
三公偉績絶前塵千古凌煙向月明剪盡甘棠殺風景¶
遺民猶記舊亭名¶
　　　說謎三絶¶
　　　　巳卯之冬月餘端坐無以度日因聚諸童幼¶
　　　　極其歡笑時與相說謎雖鄙俚不稽至於可¶
　　　　笑輙為絕倒因戯為數語示之¶
<pb:KR4d0222_WYG_019-4b>¶
滿身珠翠間花鈿舞到梁州最可憐一捻宫腰如束素¶
清風明月畫堂前(簾/)¶
楚楚衣裳兩頰紅冠兒斜墜脚兒弓夜來塞上無消息¶
玉筯偷彈對曉風(雞/)¶
奔波来往一生忙方寸包藏不可量用盡心機還骨立¶
為他人作嫁衣裳(梭/)¶
　¶
　竹洲集巻十九¶
