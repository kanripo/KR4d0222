# -*- mode: mandoku-view; -*-
#+TITLE: 竹洲集
#+DATE: 2015-08-24 23:59:34.096260
#+PROPERTY: ID KR4d0222
#+PROPERTY: BASEEDITION WYG    
#+PROPERTY: JUAN 卷十五
<pb:KR4d0222_WYG_015-1a>¶
欽定四庫全書¶
　竹洲集卷十五　　　　　　宋　吳儆　撰¶
　　銘贊¶
　　　賜笏銘¶
紹興二十七年四月二十一日皇帝御集英殿賜臣王¶
十朋等二十一人及第臣某䝉恩在選中仍賜袍笏釋¶
褐臣某謹拜手稽首銘而藏之銘曰¶
正爾所思謹爾所執無忽無怠天威咫尺¶
<pb:KR4d0222_WYG_015-1b>¶
　　　寫眞自贊¶
性多忤物智不及事習疎慵而樂放肆澤雉畜乎樊中¶
神雖王而失其性咈其志噫¶
　　　戲題東湖畵像¶
以為東湖邪則揖之而莫予顧扣之而莫予應以為非¶
東湖邪則厖眉大目豐頰高頥恍若平生蓋彼之所謂¶
東湖者以血氣而此之所謂東湖者以丹青血氣之所¶
聚可以為東湖則丹青之所設獨不可以為東湖邪¶
<pb:KR4d0222_WYG_015-2a>¶
　　　硯銘¶
石一拳之多水一勺之深酌焉而不竭堅乎其不磷蛟¶
龍生之寳藏興焉兹其所以為珍歟¶
　　　硯銘¶
　　　王氏長甥晬日外大父以刷絲硯試之因為銘¶
　　　　曰¶
天機列緒地軸舒文經緯六合淪入堅珉山翁得之壽¶
爾外孫羔羊比德金鑾出綸黼黻王度紹爾慶門¶
<pb:KR4d0222_WYG_015-2b>¶
　　　又¶
君不能給筆札於玉堂効捐軀於中書顧介然而不變¶
乃塵坌之與居子不云乎用之則行舍之則藏惟我與¶
爾有是夫¶
　　　又¶
歙穴端巖孰魯孰衛遠不必疎近不必比惟適用之為¶
貴亦何分乎彼是¶
　　　又¶
<pb:KR4d0222_WYG_015-3a>¶
端巖之英龍眠之藏寘於寓齋文其世昌¶
　　　石爐銘¶
圓其外而刳其中其堅足以久其虚足以容風生火熾¶
鳴金沸水而斯石也獨尸烹飪之功何哉¶
　　　竹箆銘¶
嚴則肅寛則弛肅過則離弛過則邪不幸而過寧離無¶
邪故曰鞭朴不可弛於家¶
　　　祈陽石屏銘¶
<pb:KR4d0222_WYG_015-3b>¶
楚之南粤之北惟祈之陽懿厥質江山千里何咫尺天¶
之蒼蒼其正色¶
　¶
　¶
　¶
　¶
　¶
　竹洲集卷十五¶
